Zadanie egzaminacyjne 
 
Korzystając z dostępnych narzędzi, oprogramowania oraz elementów znajdujących się na stanowisku 
egzaminacyjnym, wykonaj montaż okablowania i podłączenie urządzeń sieciowych. Przeprowadź 
konfigurację urządzeń sieciowych i systemów zainstalowanych na dysku twardym stacji roboczej i serwera, 
oraz diagnostykę podzespołów komputera. 
Do konfiguracji serwera Windows wykorzystaj konto Administrator z hasłem ZAQ!2wsx  
Do diagnostyki i konfiguracji stacji roboczej wykorzystaj następujące konta:  
• w systemie Windows konto Administrator z hasłem ZAQ!2wsx 
• w systemie Linux konto administrator z hasłem  ZAQ!2wsx (konto z uprawnieniami użytkownika 
root) 
 
1. Wykonaj montaż okablowania sieciowego: 
• wykonaj podłączenie kabla UTP do panelu krosowego według sekwencji T568A 
• drugi koniec kabla UTP podłącz do gniazda naściennego z zamontowanym modułem Keystone 
według sekwencji T568A 
UWAGA: Po wykonaniu montażu okablowania oraz gniazda z modułem Keystone zgłoś przewodniczącemu 
ZN – przez podniesienie ręki – gotowość do przeprowadzenia testu wykonanego okablowania. W obecności 
egzaminatora sprawdź, za pomocą testera okablowania, poprawność wykonanego połączenia panel krosowy 
– gniazdo naścienne. 
 
2. Zamontuj w serwerze dysk twardy opisany jako SERWER_WINDOWS 
UWAGA: Po wykonaniu montażu zgłoś przewodniczącemu ZN – przez podniesienie ręki – gotowość do 
zakończenia prac montażowych. Po uzyskaniu zgody przystąp do końcowych czynności montażowych 
i uruchomienia systemu Windows w wersji serwerowej 
 
3. Skonfiguruj przełącznik zgodnie z zaleceniami. Wykonaj zrzut ekranu potwierdzający konfigurację 
przełącznika. Zrzut zapisz jako plik graficzny na dysku USB opisanym EGZAMIN w folderze 
Konfiguracja_przełącznika 
UWAGA: przełącznik pracuje na ustawieniach fabrycznych zgodnie z dokumentacją, która jest dostępna 
w folderze PRZEŁĄCZNIK na nośniku opisanym DANE/PROGRAMY 
• adres IP: 172.16.0.2 z maską 24 bitową, jeśli jest wymagana 
• brama domyślna: adres interfejsu LAN rutera, jeśli jest wymagana 
 
4. Skonfiguruj ruter zgodnie z zaleceniami. Wykonaj zrzuty ekranu potwierdzające konfigurację rutera. 
Zrzuty zapisz jako pliki graficzne na dysku USB o nazwie EGZAMIN w folderze Konfiguracja_rutera 
UWAGA: ruter pracuje na ustawieniach fabrycznych zgodnie z dokumentacją, która jest dostępna w folderze 
RUTER na nośniku opisanym DANE/PROGRAMY 
• adres IP dla interfejsu LAN: 172.16.0.1/24 
• adres IP interfejsu WAN: dowolny prawidłowy adres IP w sieci 10.0.0.0/9, brama domyślna: ostatni 
adres IP w sieci 10.0.0.0/9 
• serwer DNS dla interfejsu WAN: 7.7.9.9 oraz drugi serwer DNS: 9.9.8.8, jeśli jest wymagany 
• serwer DHCP wyłączony 
  
 

